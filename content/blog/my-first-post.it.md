---
title: "Perché nasce questo blog"
date: 2023-01-04T18:46:56+01:00
draft: false
tags: ["general"]
categories: ["general"]
cover:
    image: https://www.sololibri.net/IMG/arton149041.png
images: ["https://www.sololibri.net/IMG/arton149041.png"]
---


## Premessa

Se stai leggendo questo blog, grazie perchè sei uno dei miei primi lettori.
Se sei qui perché qualcuno te lo ha spammato, vuol dire che sono famoso, woo.

E niente (due parole usate quando non si sa come iniziare), ho deciso di provare a scrivere articoli tecnici e non e vedere un po' cosa succede. Ti prego però di non odiarmi quando sbaglierò, piuttosto scrivimi così posso correggere e migliorarmi (i miei contatti sono tutti nella [home](/)).

Girando per il web e leggendo articoli di vario genere è nata in me la voglia di condividere contenuti riguardo problemi con le soluzioni che ho trovato o semplicemente scrivere la mia idea o il mio pensiero su qualcosa in generale.
Ovviamente il passo successivo è stato:
>Perché una persona dovrebbe seguire e leggere il mio blog?

In tutta sincerità non sono riuscito ancora a darmi una risposta, ma solo un'altra domanda:
>Cosa mi impedisce di farlo?

e quindi  mi son detto:

>lo faccio

## Quali tecnologie ho usato e perché

Io adoro lo sviluppo backend, un po' meno quello frontend (se non sai le differenze vedi [qui](https://it.wikipedia.org/wiki/Front-end_e_back-end)).

Nel mio caso vuol dire che non mi interessa dare una grafica personalizzata a questo blog, ma voglio concentrarmi sui contenuti. È per questo che ho optato per un generatore di siti statici, per la precisione ho scelto [Hugo](https://gohugo.io/) e il tema [PaperMod](https://github.com/adityatelange/hugo-PaperMod/).

Ho la possibilità di scrivere questo articolo in semplice [Markdown](https://www.markdownguide.org/) usando diversi strumenti come [Visual Studio Code](https://code.visualstudio.com/), [Notion](https://www.notion.so/) o il neonato [obsidian](https://obsidian.md/), fare un commit col mio amato [git](https://git-scm.com/), fare un push sul repository remoto (in questo caso [GitHub](https://github.com/)) e via con la [GitHub Action](https://github.com/features/actions) che rende il mio contenuto online e disponibile al volo.

Ho deciso di non usare Wordpress, che tra l'altro so usare ed è comunque semplice.

Avere un sito statico mi permette di avere il massimo delle performance senza il minimo sforzo (al momento) e in più scegliendo il tema giusto l'ottimizzazione per i motori di ricerca è inclusa.

Userò le [GitHub Pages](https://pages.github.com/) fino a quando non avrò superato i [limiti di utilizzo](https://docs.github.com/en/pages/getting-started-with-github-pages/about-github-pages#usage-limits) e nel caso in futuro potrei spostare tutto questo contenuto (che magari si fermerà a questo articolo) su un altro servizio di hosting senza limiti.

## Funzionalità del blog 

Ecco le funzionalità più belle di questo blog statico:
- **Multilingua**: cercherò di scrivere ogni articolo in Italiano ed in Inglese
- **Tema Dark e Light**: il default è ovviamente dark, in base alle tue preference puoi cambiarlo in alto a sinistra.
- **Ricerca**: in alto a destra cerca una [keyword](https://www.treccani.it/vocabolario/keyword) e trova gli articoli che ti interessano.
- **Bello**: a me piace.

## Conclusione

Come avrai notato, mi [impriscio](https://www.barinedita.it/opinioni/n694-cos-e-il---priscio---semplice--un-asteroide#:~:text=Notizia%20pubblicata%20sul%20portale%20barinedita,che%20pensiamo%20possa%20renderci%20contenti.) per poco. Per questo tipo di cose semplici e trovate per caso nella mia continua ricerca uso la mia parola preferita che è [serendipità](https://it.wikipedia.org/wiki/Serendipit%C3%A0). 

Riguardo i contenuti, invece, ho intenzione di scrivere sia articoli a tema informatico che non. Saranno tutti opportunamente categorizzati e taggati, così sarà più facile ritrovarli. Cercherò di mettere alle parole meno comuni un link con il significato per far sì che ogni tipo di persona possa comprendere fino in fondo tutto.

Vabbè diamo inizio alle danze.